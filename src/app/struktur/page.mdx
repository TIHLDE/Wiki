
# TIHLDEs struktur
Strukturen er hierarkisk og er listet fra øverste til laveste nivå.

## Generalforsamlingen

Generalforsamlingen er TIHLDEs øverste organ og forekommer en gang per semester. Hovedstyret 
står for den daglige driften, mens generalforsamlingen bestemmer hvilken retning hovedstyret 
skal styre skuta. På høsten velges det nye ledere til undergruppene, mens det på våren velges ny 
president, visepresident, finansminister og fondsforvalter. Alle i TIHLDE kan fremme saker til 
generalforsamlingen, og det er slik linjeforeningen blir bedre.

## Hovedstyret
Hovedstyret består av Arbeidsutvalget og lederne for undergruppene. Hovedstyret er ansvarlig for
driften av linjeforeningen og har ansvaret for å følge opp vedtak fra generalforsamlingen.

### HS-møter
Hovedstyret har jevnlige møter der styret diskuterer og tar opp relevante saker for å forbedre 
linjeforeningen. Komitéledere og andre relevante medlemmer inviteres også til møtene, slik at 
styret holdes oppdatert på både stort og smått.  Referater fra HS-møter gir TIHLDE medlemmer 
innsikt i hvilke saker som tas opp og er offentlige for alle medlemmer.

[Referater av HS-møter](https://drive.google.com/drive/folders/1dmZ1uL6EfTA4WSOYH0Bw_2rrAwfgp_Xj?usp=sharing)

Ønsker du at hovedstyret skal ta opp saker? Da kan du sende en mail til hs@tihlde.org.\
**HS-møter holdes hver tirsdag kl 16:15. Ønsker du at saken skal bli tatt opp til kommende HS-møte må du sende inn saken senest 24t før.**

### Arbeidsutvalget
Arbeidsutvalget(AU) består av president, visepresident og finansminister i 
linjeforeningen. Arbeidsutvalget velges på generalforsamlingen på vårsemesteret og sitter i 
ett år om gangen. Presidenten av linjeforeningen representerer TIHLDE utad og er den som
snakker på vegne av linjeforeningen. Visepresident for linjeforeningen gjør mye administrativt
arbeid, er leders høyre hånd og bistår undergrupper og komitéer der det trengs. Finansminister 
i linjeforeningen styrer økonomien og veileder undergruppene om bruk av midlene de får.
Arbeidsutvalget har sammen ansvaret for strategi og utvikling av linjeforeningen.

| Stilling       | Navn                  | Epost                     |
|----------------|-----------------------|---------------------------|
| President      | Trygve Jørgensen      | president@tihlde.org      |
| Visepresident  | Ellen Sølvsberg Urdal | visepresident@tihlde.org  |
| Finansminister | André Karsten         | finansminister@tihlde.org |

### Undergruppeledere
HS består også av lederne for undergruppene og tillater sterk representasjon og samarbeid mellom 
TIHLDEs mest sentrale grupper.

| Stilling            | Undergruppe        | Navn                       | Epost                           |
|---------------------|--------------------|----------------------------|---------------------------------|
| Teknologiminister   | Index              | Embret Roås                | teknologiminister@tihlde.org    |
| Promominister       | Promo              | Fredrik Lundberg           | promomminister@tihlde.org       |
| Sosialen            | Sosialen           | Nathalie Graidy Andreassen | sosialminister@tihlde.org       |
| Kontorminister      | Kiosk og Kontor    | Torkil Thomassen           | kontorminister@tihlde.org       |
| Næringslivsminister | Næringsliv og Kurs | Ingrid Marie Nikolaisen    | naeringslivsminister@tihlde.org |

## Fondet

[Fondets egen nettside](https://fondet.tihlde.org)

TIHLDE fondet forvalter oppsparte midler på en hensiktsmessig måte og i TIHLDEs beste interesse 
i form av ulike fond. Fondet vil også ta innspill fra TIHLDEs medlemmer om forslag til innkjøp 
som ikke blir budsjettert. Dette kan være alt fra små investeringer som en ny kaffetrakter til 
større investeringer som en egen TIHLDE kjeller.

Fondet er likestillt med hovedstyret som betyr at bare generalforsamlingen kan endre fondets virke.

| Stilling       | Navn         | Epost             |
|----------------|--------------|-------------------|
| Fondsforvalter | Anton Tveito | fondet@tihlde.org |

*Eposten er felles for fondet og fondsforvalter*

## Undergrupper
Undergrupper har et særskilt ansvar for en del av organisasjonens aktiviteter og tilbud som 
ansees som vitalt for foreningens daglige drift.

## Komiteer
Komiteer er har spesifikke viktige oppgaver og ansvarsområder i foreningen men ansses ikke som 
vitale for foreningens daglige drift. Komiteer kan være permanente eller midlertidige og har 
ikke begrensninger på egen struktur. Komiteer er derfor mer fleksible enn undergrupper.

## Interessegrupper
Interessegrupper er en uformell samling av medlemmer som har en felles interesse.

## De Eldstes Raad
De Eldste Raad er et tilbud til alle som har holdt et verv i TIHLDEs hovedstyre og Riddere av 
TIHLDEs Heilage, og de skal stille sin kunnskap og erfaring til rådighet for sittende Hovedstyre 
og undergrupper. De Eldstes Raad skal være en kulturbærer for å opprettholde TIHLDE sine 
tradisjoner og historie.

